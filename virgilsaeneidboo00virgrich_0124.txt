46 P. VERGILL MARoNrs

ad caelum tendens ardentia lumina frustra, 405
lumina, nam teneras arcebant vincula palmas.
Non tulit hanc speciem furiata mente Coroebus
et sese medium iniecit periturus 111 agmen.
Consequimur cuncti et densis incurrimus armis.
Hic primum ex alto delubri culmine telis 410
nostrorum obruimur1 oriturque miserrima caedes
armorum facie et Graiarum errore iubarum.
Tum Danai gemitu atque ereptae virginis ira
undique collecti invadunt, acerrimus Aiax
et gemini Atridae Dolopumque exercitus 01111118, 415
adversi rupto ceu quondam turbine venti
confligunt, Zephyrusque Notusque et laetus Eois
Eurus equis3 stridunt silvae saevitque tridenti
spumeus atque imo Nereus ciet aequora fundo.
Illi etiam, si quos obscura nocte per umbram 420
fudimus insidiis totaque agitavimus urbe,
apparent3 primi clipeos mentitaque tela
adgnoscunt atque ora sono discordia signant.
Ilicet obruimur numero, primusque Coroebus
Penelei dextra divae armipotentis ad aram 425
procumbit3 cadit et Ripheus‚ iustissimus unus
qui fuit in Teucris et servantissimus aequi
,ι- (dis aliter visum); pereunt Hypanisque Dymasque
confixi a sociis, nec te tua plurima, Panthu,
labentem pietas 1166 Apollinis infula texit. 430
Iliaci cineres et flamma extrema meorum,
testor in occasu vestro nec tela nec ullas
vitavisse vices Danaum et, 81 fata fuissent,

1. obruimur.

 

