AENEIDOS LIB. Π.

Obstipuit retroque pedem cum voce repressit. ‘
Improvisum aspris veluti qui sentibus anguem
pressit humi nitens, trepidusque repente refugit
attollentem iras et caerula colla tumentem 3

haud secus Androgeos visu tremefactus abibat.
Inruimus, densis et circumfundimur armis,
ignarosque loci passim et formidine captos
sternimus. Adspirat primo Fortuna labori.
Atque hic successu exsultans animisque Coroebus,
ί O socii, qua prima' inquit ‘fortuna salutis
monstrat iter quaque ostendit se dextra, sequamur:
mutemus clipeos Danaumque insignia nobis
aptemus. Dolus an virtus, quis in hoste requirat ?
Arma dabunt ipsi! Sic fatus deinde ¹ comantem
Androgei galeam clipeique insigne decorum
induitur laterique Argivum accommodat ensem.
Hoc Ripheus‚ hoc ipse Dymas omnisque iuventus
laeta facit3 spoliis se quisque recentibus armat.
Vadimus immixti Danais haud numine nostro,
multaque per> caecam congressi proelia noctem
conserimus, multos Danaum demittimus Orco.
Diffugiunt alii ad navis et litora cursu

fida petunt, pars ingentem formidine turpi

· mandunt rursus equum et nota conduntur in alvo,

Vain effort το rescue Cassandra.

Heu nihil invitis fas quemquam fidere divis!
Ecce trahebatur passis Priameia virgo
crinibus a templo Cassandra adytisque Minervae,

1. danae.

· -ι

45

385

395

