AENEIDOS LIB. V.

Olli discurrere pares atque agmina terni
diductis solvere choris rursusque vocati
convertere vias infestaque tela tulere.

Inde alios ineunt cursus aliosque recursus
adversi spatiis, alternosque orbibus orbis

· impediunt, pugnaeque cient simulacra sub armis3
et nunc terga fuga nudant, nunc spicula vertunt
infensi, facta pariter nunc pace feruntur.

Ut quondam Creta fertur Labyrinthus in alta
parietibus ¹ textum caecis iter ancipitemque
mille viis habuisse dolum, qua signa sequendi
falleret indeprensus et inremeabilis error:

haud alio Teucrum nati vestigia cursu
impediunt texuntque fugas et proelia ludo,
delphinum similes, qui per maria umida nando

Carpathium Libycumque secant luduntque per undas.

Hunc morem cursus atque haec certamina primus
Ascanius, Longam muris cum cingeret Albam,
rettulit et Priscos docuit celebrare Latinos,

quo puer ipse modo, secum quo Tro'i'a pubes;
Albani docuere suos; hinc maxima porro

accepit Roma et patrium servavit honorem,
Troiaque nunc pueri, Troianum dicitur agmen.
Hac celebrata tenus sancto certamina patri.

Iris urges the Trojan women to destroy the ships.

Hic primum Fortuna fidem mutata novavit.
Dum variis tumulo referunt sollemnia ludis,
Irim de caelo misit Saturnia Iuno

1. parietibus .· with consonantal z· in second syllable.

137

580

585

590

595

605

