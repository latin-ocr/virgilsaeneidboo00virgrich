AENEIDos ΜΒ. v.

et nunc Pristis habet, nunc victam praeterit ingens
Centaurus, nunc una ambae iunctisque feruntur
frontibus et longa sulcant vada salsa carina.
Iamque propinquabant scopulo metamque tenebant,
cum princeps medioque Gyas in gurgite victor
rectorem navis compellat voce Menoeten:

‘ Quo tantum mihi dexter abis ἱ) Huc dirige gressum3
litus ama et laevas stringat sine palmula cautes3
altum‘ alii teneant.2 Dixit, sed caeca Menoetes
saxa timens proram pelagi detorquet ad undas.
‘Quo diversus abis ? ² iterum ‘Pete saxa, Menoete! '
cum clamore Gyas revocabat, et ecce Cloanthum
respicit instantem tergo et propiora tenentem.

Ille inter navemque Gyae scopulosque sonantis
radit iter laevum interior subitoque priorem
pra-eterit et metis tenet aequora tuta relictis.

Tum vero exarsit iuveni dolor ossibus ingens,

nec lacrimis caruere genae, segnemque Menoeten,
oblitus decorisque sui sociumque salutis,

in mare praecipitem puppi deturbat ab alta3

ipse gubernaclo rector subit, ipse magister,
hortaturque viros clavumque ad litora torquet.

At gravis, ut fundo vix tandem redditus imo est,
iam senior madidaque fluens in veste Menoetes
summa petit scopuli siccaque in rupe resedit.

Illum et labentem Teucriet risere natantem

et salsos rident revomentem pectore fluctus.

121

160

165

170

180

