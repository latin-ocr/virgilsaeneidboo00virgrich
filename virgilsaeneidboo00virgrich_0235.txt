AENEIDOS LIB. V.

vel tu, quod superest, infesto fulmine morti,

si mereor, demitte tuaque hic obrue dextra!

Vix haec ediderat, cum effusis imbribus atra
tempestas sine more furit tonitruque tremescunt
ardua terrarum et campi3 ruit aethere toto
turbidus imber aqua densisque nigerrimus austris
implenturque super puppes, semusta madescunt
robora, restinctus donec vapor omnis et omnes,
quattuor amissis, servatae a peste carinae.

The aqed and tz‘mid are left with Acestes.v

At pater Aeneas, casu concussus acerbo,
nunc huc ingentis, nunc illuc pectore curas
. ⁵ mutabat versans, Siculisne resideret arvis,
oblitus fatorum, Italasne capesseret oras.
Tum senior Nautes, unum Tritonia Pallas
quem docuit multaque insignem reddidit arte,
(haec responsa dabat, vel quae portenderet ira
magna deum vel quae fatorum posceret ordo),
isque his Aenean solatus vocibus infit:
‘Nate dea, quo fata trahunt retrahuntque sequamur3
quidquid erit, superanda omnis fortuna ferendo est.
Est tibi Dardanius divina-e stirpis Acestes3
hunc cape consiliis socium et coniunge volentem,
huic trade, amissis superant qui navibus et quos
pertaesum magni incepti rerumque tuarum est3
longaevosque senes ac fessas aequore matres
et quidquid tecum invalidum metuensque pericli est
delige, et his habeant terris sine moenia fessi,
urbem appellabunt permisso nomine Acestam.'

141

695

700

705

710

715

