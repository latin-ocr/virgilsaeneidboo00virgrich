AENEIDos ΜΒ. V. 145

Quod superest, oro, liceat dare tuta per undas

vela tibi,l liceat Laurentem attingere Thybrim,

si concessa peto, si dant ea moenia Parcae!

Tum Saturnius haec domitor maris edidit alti:

‘Fas omne est, Cytherea, meis te fidere regnis, 801}
unde genus ducis. Merui quoque3 saepe furores

compressi et rabiem tantam caelique marisque.

Nec minor in terris <Xanthum Simoentaque testor)

Aeneae mihi cura tui. Cum Tro'i‘a Achilles

exanimata sequens impingeret agmina muris, 805
milia multa daret leto gemerentque repleti

amnes nec reperire viam atque evolvere posset

in mare se Xanthus, Pelidae tunc ego forti

congressum Aenean nec dis nec viribus 'aequis

nube cava rapui, cuperem cum vertere ab imo 810
structa meis manibus periurae moenia Troiae.

Nunc quoque mens eadem perstat mihi; pelle timorem.
Tutus, quos optas, portus accedet Averni.

Unus erit tantum, amissum quem gurgite quaeret,

unum pro multis dabitur caput! 815
His ubi laeta deae permulsit'pectora dictis,

iungit equos auro genitor spumantiaque addit

frena feris manibusque omnis effundit habenas.

Caeruleo per summa levis volat aequora curru3

subsidunt undae tumidumque sub axe tonanti V 820
sternitur aequor aquis; fugiunt vasto aethere nimbi.

Tum variae comitum facies, immania cete

et senior Glauci chorus Inousque Palaemon

Tritonesque citi Phorcique exercitus omnis3

1. tibi.

